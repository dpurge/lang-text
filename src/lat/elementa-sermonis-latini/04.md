~~~start-text~~~

# Claudia villam amicae monstrabit

Libenter tibi, Tulliola, villam novam monstrabo.
Cras ad Valeriam properabimus, villam et hortum videbimus.
Villa pulchram portam et multas fenestras habet.
In villa primum atrium et peristylum videbis.
Ibi multae et pulchrae columnae sunt.
Forma columnarum certe tibi placebit.

Tum hortum magnum spectabimus.
Ego te illuc ducam et pulchras rosas tibi monstrabo.
Rosis et tota villa gaudebimus.
Gratum nobis erit.
Valeria puella laeta est.
Et tu laeta eris.
Omnes laetae erimus.
Valeria pulchre cantat.
Saepe amicae cantilenas audio et cras libenter audiam.
Tu quoque audies.
Cantilenae certe tibi placebunt, nam pulchrae erunt.
In triclinio prandebimus.
Ex villa non cito discendemus.

~~~end-text~~~
