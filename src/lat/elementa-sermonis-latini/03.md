~~~start-text~~~

# Claudia Titi villam visitabat

Claudia Tulliolam amicam habet et omnia ei narrat.

"Heri diu apud Valeriam eram.
Et Publius ibi erat.
Valeria fratrem habet, fratris praenomen est Titus.
Puer nobis villam et hortum monstrabat.
Titi et Valeriae villa pulchra est.
Et hortus pulcher est.
Libenter atrium et peristylum spectabamus.
Publius statuam marmoream laudabat, sed mihi magis hortus placebat.
Ibi arbor alta est, quae fructum bonum praebet.
Etiam forma fructum pulchra erat.
Ego fratrem vocabam, sed Publius non veniebat.
Tum ego et Valeria una clamabamus, at Publius et Titus non respondebant, sed ridebant".

Tulliola audit et dicit:
"Certe ibi ludebatis.
Et ego villam amicae tuae videre cupio.
Sed iam tempus meridiei et prandii adest".

~~~end-text~~~
